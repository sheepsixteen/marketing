---
layout: page
title: השיעורים
permalink: /lesson-explanation/
---

<div class="lesson-explanation-page" markdown="1">

שיטת הלימוד שאנחנו משתמשים בה היא למידה דרך עשייה. אנחנו מאמינים שהדרך הכי טובה ללמד קוד ותכנות היא באמצעות הבאת סוגיות שונות לתלמידים וביחד איתם לנתח את הפתרון. ולבסוף, שהתלמידים יפתרו בעצמם את הסוגיות. כך, התלמידים מרגישים סיפוק בפתירת בעיה ולומדים את החומר תוך כדי עשייה והבאת מוטיבציה להמשיך ללמוד.


יתרונות לעומת שיטות לימוד אחרות
-------------------------------
  * בניגוד לשיעורים רגילים בכיתה, אין לתלמיד זמן "מת" - תמיד יש לו סוגיות חדשות להתמודד איתן ורעיונות חדשים ומעניינים לעכל.
  * התלמידים לא תלויים בקצב למידה כיתתי וכל תלמיד יכול לקחת את הזמן שנחוץ לו כדי להבין את השיעור המועבר לו.
  * כל המידע באתר, אין צורך באמצעי תיעוד חיצוני, כמו מחברת או קובץ במחשב נייד - כך שאיכות התיעוד לא תהיה תלויה באיכות כתב התלמיד או ברמת העירנות שלו ותמיד יהיה לו תיעוד איכותי של החומר שלמד.
  * כיום יש מחסור רב בכוח אדם במערכת החינוך. מורים מעטים צריכים להתמודד עם צרכים של הרבה תלמידים. פיתחנו את השיעורים בצורה מובנת כך שיש רמזים והסברים יסודיים שעונים על שאלות, והמורים יכולים לנצל את זמנם בדברים אחרים - כמו משמעת ועזרה לתלמידים מתקשים שצריכים יחס אישי אשר הרמזים בשיעור לא מספיקים להם.

תוכנית לימודים
--------------
תוכנית הלימודים **לא דורשת ידע קודם.** כל תלמיד, בכל רמה תכנותית שהיא, כולל רמת מתחיל גמור, יכול להיעזר במערך השיעורים שהכנו ולהגיע לרמת ביניים בה הוא מסוגל לכתוב קוד בעצמו ולהמשיך לחקור אודות נושאים שמעניינים אותו בתכנות. 

לימוד התכנות מתבצע בשפת פייתון. רשימת הנושאים היא מגוונת וכוללת נושאים ברמת קושי קלה עד בינונית החיוניים ללמידת השפה - החל ממשתנים, לולאות ותנאים ואף נושאים כמו קבצים ופקודות אשר משמשים מתכנתים בוגרים יום יום בתעשייה.

מבנה השיעור
-----------

אנחנו תומכים בשלושה סוגים של שיעורים: שיעורי מבוא, שיעורים העוסקים בסוגיות, ושיעורים המכילים משימות מסכמות.

שיעורי המבוא מכילים ידע כללי אודות תכנות אשר נחוץ להמשך ומהווה בסיס ישיר לשיעורים הבאים לבוא. שיעורי המבוא מעבירים את הידע הזה באמצעות הסברים אינטואטיביים ואינטראקטיבים עם המחשבה של התלמיד, בין אם זה באמצעות מעבר על סוגייה הדורשת מחשבה ובין אם זה בהסבר יסודות התכנות. 

משימות מסכמות הינן משימות גדולות המופיעות פעם בכל כמה שיעורים, הן גדולות יותר ממשימות רגילות ומכילות את כל החומר הנלמד עד משימת הסיכום הנוכחית במטרה לחזור על החומר, להטמיע אותו יותר טוב בידע ולוודא שהתלמידים יודעים להשתמש בידע שנרכש להם בנושאים ספציפיים כאשר נדרש מהם לשלב את הנושאים.

שיעורי העשייה הם "שיעורי הדגל" שלנו, ומהווים את רוב השיעורים באתר. מטרתם היא ללמד את התלמיד נושאים ספציפיים באמצעות פתירת סוגיות מגוונת בעזרת קוד.
כל שיעור מסוג זה נפתח בהצגת סוגייה. אחר כך, מוצג פירוק של הסוגייה אשר מספק רשימה של דברים שאנחנו צריכים לעשות על מנת שהסוגייה תיפתר, או במילים אחרות - שלבים לפתרון הסוגייה. לאחר מכן, הסוגייה מנותחת וכל אלמנט תכנותי הדרוש לפתירתה נבחן בצורה יסודית, יצירתית ומונגשת לתלמיד. בסוף השיעור הסוגייה ופתרונה מסוכמים ולעיתים ניתנת משימה אשר מיישמת את הנלמד.

</div>
